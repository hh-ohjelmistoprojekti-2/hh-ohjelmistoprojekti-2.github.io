---
layout: page
title: Arviointiperusteet
permalink: /arviointi
nav_order: 8
---

# Arviointiperusteet

Kurssin arviointi perustuu tiimissä toteutettavan projektin lopputulokseen ja yksittäisen tiimiläisen työskentelyyn. _Kaikki tiimiläiset eivät siis välttämättä saa samaa arvosanaa._

{: .highlight }

> Oman arvioinnin tiedot löytyvät Moodlen "Loppuarviointi"-palautuksesta arvioinnin valmistuttua kurssin päättymisen jälkeen.

Projektin arviointi koostuu seuraavista tekijöistä:

- Projektin laajuus: toiminnallisuuden määrä ja sen monimutkaisuus.
- Versionhallinta: toteutuksessa on hyödynnetty versionhallintaa (Git ja GitHub). Päähaarasta erillisiä feature-haaroja on hyödynnetty jonkin verran toiminallisuuksien toteutukseen. Feature-haarojen pull requesteissa on tehty jonkin verran koodikatselmointeja. Sprinttien päätteeksi projektille on tehty GitHub release.
- Tuotantoonvienti: kaikki projektin osat on viety tuotantoympäristöön. Ohjelmistoa viedään tuotantoon jatkuvasti, mielellään viikoittain.
- Testaaminen: projektissa on automatisoitua testejä.
- Jatkuva integraatio: jatkuva integraatio (GitHub Actions) tekee vähintään onnistuneesti käännöksen ja suorittaa testit.
- [Tiimien välisen koodikatselmoinnin](/koodikatselmointi) tekeminen
- Prosessin noudattaminen: tiimi järjestää Scrum-prosessin mukaisia tapahtumia tarkoituksenmukaisesti ja ylläpitää projektin vaatimuksia backlogin avulla.
- Dokumentaatio: projektista dokumentoidaan vähintään yleinen kuvaus, tekniset käyttöohjeet ja tietomalli. Projektin luonteesta riippuen opettaja voi myös esittää muita vaatimuksia dokumentaation suhteen.
- Aikataulun noudattaminen: projektin täytyy edetä jokaisessa sprintissä sprinttien tavoitteiden mukaisesti.

Jokaisen tiimiläisen arviointi koostuu seuraavista tekijöistä:

- Läsnäolo opetustilaisuuksissa ja niissä työskentely tilaisuuden teeman mukaisesti. Erityisen tärkeää on osallistuminen Scrumin mukaisiin _sprint review ja retrospektiivitapahtumiin_.
- Projektiin liittyvä kommunikointi opetustilaisuuksien ulkopuolella.
- Tekniset kontribuutiot (toimivan koodin tuottaminen, tekninen suunnittelu, pariohjelmointi).
- Projektinhallinnan ja dokumentaation kontribuutiot.
- Loppuraportti.

{: .highlight }

> Loppuraportin ja vertaisarvioinnin tekeminen on pakollista hyväksyttyyn arvosanaan.
